A szoba sötét volt és az utcáról csak tompán szűrődtek be a hangok. Összebújva aludtak. Emiko egyik kezével Jura karját fonta körbe, a másik a mellkasán pihent. Egyik lábát keresztbe átvetette rajta mintha álmában is attól félne hogy elszakad tőle.

Jura kommunikátorára üzenet érkezett. Jura lassan kinyitotta a szemét és ügyetlenül matatott a polcon hogy megtalálja. Mikor megtalálta ránézett és az üzenetben Mirko kérdezte hogy ráér-e beszélni. Emiko is közben felébredt, és közelebb bújt. Arcát egészen belefúrta Jura nyakába.

Jura hívást indított amit Mirko szinte azonnal fel is vett.

– Jüra? – Mirko hangja kissé torzan, de határozottan szólalt meg a vonalban. – Remélem nem zavarlak.

– Dehogy zavarsz – felelte Jüra fáradtan. – Mi a helyzet?

– Jobb, mint vártuk. Az útvonal meglepően stabilnak bizonyul. Bírja a terhelést. Azóta nem álltunk meg egynél, már több alternatív vonalat is kialakítottunk.

– Alternatívákat? – kérdezett vissza Jüra. – Az gyorsabb reagálást jelent, ha valamelyik elesik.

– Pontosan. És ez meg is hozta az eredményét. Újra beindult a kereskedelem. Nem teljes kapacitással, de folyamatosan. Élelmiszer érkezik, alapanyagok, gyógyszerek. Elkezdhettünk felhalmozni. Az emberek… – Mirko egy pillanatra elhallgatott. – Az emberek kezdenek fellélegezni.

– Ez jó hír – mondta Jüra halkan. – Nagyon jó hír.

– Azért nem minden ilyen tiszta – folytatta Mirko. – Próbáltunk továbbmenni a hibrid lények ügyében. Nyomkövetőket lőttünk beléjük, több különböző típusút is. Eleinte volt jel, de aztán elveszett.

– Ez érdekes.

– Igen. Nem mindig ugyanúgy. Néha egyszerűen megszakadt. Máskor olyan adatokat kaptunk vissza, amiknek semmi értelmük nem volt. Koordináták, amik üres zónákra mutattak. Néhány esetben komplett városrészeket, kerültek el.

– Mintha szándékosan vezetnének félre – jegyezte meg Jüra.

– Pont erre gondoltunk mi is. És van még valami. – Mirko hangja komolyabb lett. – Vannak területek, ahol a jel minden egyes alkalommal megszakad. Ugyanazok a foltok.

– Vakfoltok? – kérdezett vissza Jüra.

– Igen, és túl szabályosak ahhoz, hogy természetesek legyenek. Valaki vagy valami hozta létre őket.

– Akkor ott érdemes lesz mélyebbre ásni. Van ott valami, amit nem akarnak, hogy lássunk.

– Erre számítottam tőled! – mondta Mirko félmosollyal.

– Tartsatok ki – zárta le Jüra. – Amit most csináltok, az számít. És ha ezek a vakfoltok valóban mesterségesek… akkor előbb-utóbb rá fogunk jönni, hogy miért léteznek.

– Reméltem, hogy ezt mondod. Jelentkezem, amint többet tudunk.

– Várom. Vigyázz magadra.

A vonal megszakadt.

