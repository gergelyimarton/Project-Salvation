Afar felébreszti Mirkót, aki félrészegen, álmából felriadva azonnal rájuk támad. Mirko nagy darab, rendkívül erős ember, és kis híján szétveri őket, de Jura gyors reflexei és mozgása révén néhány jól irányzott pofonnal helyre teszi, ami kijózanító hatással van rá. Mirko szeret inni, de még mindig kiváló vezető. Elmondják neki, hogy Mélyút hamarosan össze fog omlani, és megkérik, hogy segítsen egy osztag megszervezésében, valamint álljon annak élére.

Mirko bevallja, hogy mióta idekerült, szinte teljesen elvesztette a kapcsolatait. Ennek ellenére beleegyezik, mert szeretne végre valami hasznosat is tenni. Közösen kidolgoznak egy tervet arra, hogyan lehetne a leggyorsabban és leghatékonyabban mozgósítani az embereket. Felvesznek egy videóüzenetet, amelyben narrációval mutatják be az Emiko által megszerzett bizonyítékokat. Emiko ezután meghekkeli az utcai hirdetőtáblákat, a rádiókat, a tévéket és minden elérhető csatornát, így az üzenet egyszerre jut el mindenkihez.

Az emberek a megjelölt kapu előtti téren gyülekeznek. Mirko és a többiek már ott várják őket egy kisebb hangszóróval. Mirko beszélni kezd: elmondja, hogy ő is tudja, mennyire hihetetlen és súlyos a helyzet, de most össze kell fogniuk, ahogy azt a múltban is tették. A tömegből valaki hangosan sértegetni kezdi, és számon kéri rajta, miért kellene megbízniuk benne. Mirko nem tagadja a vádakat, hanem elfogadja őket, majd úgy keretezi át a helyzetet, hogy az végül az ő javára forduljon. Lépésről lépésre sikerül felébresztenie az emberekben a harci szellemet.

Megindul a szerveződés. Először harcosokat toboroznak, majd jól védhető útvonalakat jelölnek ki a felszín felé. Ezután elkezdik javítani és újjáépíteni a közelebbi síneket, hogy gyors közlekedést biztosítsanak. Fegyvereket gyűjtenek, páncélozott, kisebb vasúti kocsikat szerelnek össze automata lövegekkel. Két ellenőrző állomást alakítanak ki korábbi metrómegállókban; kettőre azért van szükség, mert onnantól kezdve már nincs szükség további sínjavításra, a metróhálózat állapota megfelelő. A legtávolabbi ellenőrző pont nagyjából ötszáz méterre van.

Az építkezések során többször is támadás éri őket. Vannak halottak, de a veszteségek viszonylag alacsonyak maradnak. Minden felesleges járatot lezárnak és biztosítanak, a kapukhoz fegyveres őröket és droidokat állítanak, megerősítve a bejáratokat. Az egész művelet néhány nap alatt zajlik le. Ez idő alatt Jura Afar lakásán száll meg. Mindketten segítenek, ahol csak tudnak.

Amikor az első kocsi készen áll az indulásra, Jura elbúcsúzik Afartól — nem végleg. Megköszöni a segítségét, majd felszáll a kocsira, és elindul a felszín felé. Az utolsó ellenőrző pont után egy hatalmas szörnyhordával találkoznak, de a jól felszerelt, páncélozott jármű könnyedén áttöri az akadályt, darabokra zúzva az ellenséget.

A felszínen egy eldugott, elfeledett pályaudvaron állnak meg. Jura ott elköszön a többiektől, és egyedül indul vissza Emikóhoz.

---
Miközben a hibás ki csengett besétáltak Mélyút kapuin. Itt nem voltak őrök, csak egy szűk ajtó, ami mögött egy hosszú lépcsősor vezetett lefelé. A lépcső alján Emiko felvette és fáradtan szólt bele a telefonba, a hangján érződött, hogy csak nagy nehezen sikerült felébrednie.

– Halló…

– Szia, szükségem lenne a segítségedre.

– Mi? Várj… Jüra, te vagy az?

– Igen. Most keltél fel?

– Egész eddig aludtam. Mintha fejbe vertek volna, úgy érzem magam.

Jüra felhúzott szemöldökkel hallgatta. Nem számított erre. Emiko általában nehezen alszik el, de ha egyszer sikerül, ritkán alszik ilyen sokáig.

– Szükségem lenne azokra a képekre, amiket legutóbb készítettünk, amikor eljöttünk Mélyútról.

– Most azonnal?

– Most is elküldheted, de később is megfelel.

– Jó… mert akkor visszafekszem még egy kicsit.

Elköszöntek, a vonal megszakadt. Jüra egy pillanatig még nézte a sötét kijelzőt, majd elrakta a kommunikátort.

– Lehet, hogy nekünk is pihennünk kellene egy kicsit – fordult Afar felé.

Afar az egyik lépcsőfokon ült, karjait a térdére fektette, a fejét rajtuk pihentette. Úgy nézett ki, mintha bármelyik pillanatban elaludna.

– Igen… határozottan – válaszolta tompán.

Elindultak Afar műhelye felé. Afar szinte csak vonszolta magát, minden lépés látható erőfeszítésébe került. Jüra sem volt jobb állapotban: szemei szűken pislogtak, a szintetikus teste most nehéznek érződött, mintha az elmúlt napok eseményei ebben a pillanatban zuhantak volna rá egyszerre.

Amikor odaértek, Afar felajánlotta a műhelyben lévő kanapét Jürának. Ő maga felment az emeletre, a hálószobájába. Szinte azonnal elaludtak mindketten. Nem voltak álmaik, vagy ha voltak is, nem maradt belőlük semmi – nyomtalanul vesztek el, ahogy teltek az órák. Egy fél nap telt el így, megszakítás nélkül.

Amikor Jüra felébredt, első dolga volt megnézni a kommunikátort. Emiko már átküldte a képeket. Jüra röviden visszaírt: _Köszönöm_, majd a végére odabiggyesztett egy szívecskét. Nem volt szokása, de most természetesnek tűnt a dolog.

Afar közben csoszogva jött le az emeleti lépcsőn. Csukott szemmel, morcos arccal vette a fokokat, mintha minden lépés sértés lenne számára.

– Ideje megkeresni Mirkót – szólalt meg Jüra.

Afar csak dünnyögött valamit válaszul, majd eltűnt a műhely másik helyiségében. Nem sokkal később daráló hangja szűrődött át: kávét készített. Két perc múlva visszatért, mindkét kezében egy-egy csészével. Odasétált Jürához, és szinte belenyomta a kezébe az egyiket.

– Te tényleg nem tudsz lassítani, mi? – kérdezte savanyúan, de a hangjában nem volt igazi él.

Jüra félmosolyra húzta a száját, és belekortyolt a kávéba. Erős volt, keserű, pontosan olyan, amilyenre most szüksége volt. Miután megitták, megmosták az arcukat, és Afar felvetette az ötletet, hogy először a kedvenc kocsmájába menjenek. Hátha ott találják Mirkót.

Jüra automatikusan bólintott. Fogalma sem volt, ki ez az ember, de bízott Afar ösztöneiben.

Újra elindultak Mélyút utcáin.

A kocsma teljesen átlagos volt az otteni körülményekhez képest. A bejárat előtt emberek dohányoztak, iszogattak, néhányan a fal mellett ültek szótlanul. Amikor beléptek, sűrű alkoholszag csapta meg az orrukat. A bent lebegő füst olyan vastag volt, hogy szinte harapni lehetett. Az emberek tekintete feszült volt, de nem miattuk. Az egész helyet áthatotta a szorongás.

Halkan beszélgettek az asztaloknál: fogyó készletekről, lehetséges megoldásokról, arról, mi történhet, ha nem indul újra a kereskedelem. Senki sem beszélt hangosan, mintha attól félnének, hogy a falak is hallgatóznak.

A pultnál megálltak. Hiába kérdezték a csapost, nem tudta, merre jár Mirko. Azt mondta, pár órája még itt volt, sokat ivott, aztán elment. Arról sem tudott biztosat mondani, hol lakik, csak egy nagyjábóli környéket említett.

Kilépve a kocsmából egy részeg megbotlott, és nekiesett Jürának. A férfi lepattant róla, arccal előre zuhant volna a földre, ha Jüra nem kapja el időben. Segített neki talpra állni. A férfi hebegve bocsánatot kért, és már indult volna tovább, amikor Afarnak eszébe jutott megkérdezni tőle is tudja-e merre van a keresett személy.

A részeg sem tudott pontos címet mondani, de annyit igen, hogy Mirko lakása közelében van egy fegyverkereskedő. Ezzel tovább-botorkált, ők pedig elindultak az említett irányba.

Néhány sarokkal arrébb találtak egy helyiséget, ami illett a leírásra. Zárva volt – régóta elhagyatottnak tűnt. Vele szemben egy lakóépület állt. Az egyik postaládán név szerepelt: Mirko.

Jüra és Afar összenéztek.

– Szerintem most is jobb lenne, ha te mennél előre. Téged úgyis ismer – vetette fel Jüra.

Afar bólintott, és a kilincsre tette a kezét. Zárva volt. Kopogott párat, de nem jött válasz.

– Szerinted itthon van? – kérdezte Jüra.

– A kocsmában volt pár órája. Valószínűleg részeg. Ha itthon van, biztosan alszik – vakarta meg a szakállát Afar.

– Várjuk meg, míg kijön? – Jüra felnézett az épületre, és észrevett egy nyitott ablakot az első emeleten. – Nincs időnk… várj, van egy ötletem.

Afar válaszolni sem tudott, Jüra már mászott is fel az épület oldalán. Benézett az ablakon: egy szoba, benne egy íróasztal, semmi mozgás. Halkan átemelte magát a párkányon, átosont a helyiségen. Egy másik szobából horkolás hallatszott. Feltételezte, hogy Mirko az, de nem ment be.

Lesétált a lépcsőn a bejárati ajtóhoz. A kulcs nem volt a zárban. Rövid keresgélés után talált egy kulcscsomót egy polcon. Végigpróbálta őket. Az egyik nyitotta az ajtót. Az ajtó halkan nyikordult, Afar belépett.

A ház belülről rendetlen volt. Nem koszosabb, mint bármelyik másik lakás Mélyúton, de a szétszórt tárgyak, a félbehagyott munkák és a sötét sarkok mind arról árulkodtak, hogy ez a hely pontos tükre lehet Mirko belső világának.

---

Óvatosan elkezdtek felfelé haladni a lépcsőn. A fa minden egyes lépcsőfoknál halk, elnyújtott nyöszörgéssel kiabált, mintha ezzel jelezné az épületnek a jelenlétüket. Mindketten ösztönösen lassítottak, kerülve a hirtelen mozdulatokat. A levegő állott volt, enyhén dohos, keveredett benne az alkohol és az izzadtság régi szaga. Ahogy feljebb értek, a horkolás egyre erősebben, egyre egyértelműbben hallatszott, tompán átszűrődve egy zárt ajtó mögül.

Afar ment elöl. Amikor az ajtó elé ért, megtorpant. A keze a kilincs fölött lebegett egy pillanatig, mielőtt megérintette volna. Hátranézett Jürára. A tekintetében bizonytalanság ült, nem félelem, inkább az a fajta hezitálás, amikor az ember pontosan tudja, hogy amit tenni készül, abból baj lehet. Jüra egy rövid biccentéssel válaszolt. Nem mondott semmit, de a mozdulat egyértelmű volt: menj.

Afar lassan lenyomta a kilincset. Az ajtó halkan engedett, és óvatosan beléptek a szobába. A helyiség félhomályban úszott, csak az ablakon beszűrődő narancssárgás fény rajzolt tompa körvonalakat a bútorokra. A szoba másik végében egy kétszemélyes ágy állt, rajta egy izmos, nagydarab férfi feküdt hanyatt. Lenge pólója felcsúszott a hasán, melegítőnadrágja gyűrötten feszült a combján. Mellkasa lassan, egyenletesen emelkedett, minden kilégzést mély, rekedtes horkolás kísért.

Afar a szoba közepéig ment, megállt, majd a férfi nevén szólította.

– Mirko. Mirkooo.

Semmi reakció. Mirko csak fordult egy kicsit, majd ugyanolyan hangerővel folytatta a horkolást. Afar közelebb lépett, és finoman hozzáért a vállához. Mirko morgott egyet, arcát eltorzította az alvásból felkelők ösztönös elégedetlensége, majd átfordult a másik oldalára.

Afar tanácstalanul fordult Jüra felé. Tekintete kérdő volt, mintha azt kérdezné, hogy most akkor mi legyen a következő lépés. Jüra felhúzta a vállát, és kezeivel értetlenséget gesztikulált. Hang nem jött ki belőle, de a szája mozgásából egyértelmű volt: _rám ne nézz, a te haverod_.

Afar sóhajtott egyet, majd újra megpróbálta. Ezúttal kissé határozottabban rázta meg Mirko vállát. A következő pillanatban minden felgyorsult. Mirko hirtelen felriadt, szemei vadul pattantak ki, és szinte reflexből, teljes erőből gyomron vágta Afart. A csapás tompa puffanással ért célba. Afar hátrazuhant, nekicsapódott a mögötte álló szekrénynek, majd összecsuklott, levegő után kapkodva.

Mirko egyetlen mozdulattal kipattant az ágyból. Nem tűnt kábának, sem zavartnak. Megragadta Afart a gallérjánál fogva, felemelte, mintha semmit sem nyomna, majd lendületből Jürához vágta. Mindketten a földre zuhantak. Jüra érezte, ahogy a levegő kiszorul a tüdejéből, de már látta is, hogy Mirko feléjük indul.

Fekvő helyzetből azonnal talpra ugrott. Kezeit maga elé tartotta, tenyere kifelé nézett, próbálta csillapítani a helyzetet.

– Állj, várj! – kezdte, de Mirko nem figyelt.

Az izmos férfi indulattól fűtve, gondolkodás nélkül lendítette az öklét. Egy gyors jobb egyenes száguldott felé. Jüra ösztönösen balra lépett ki az ütés elől. Mirko újabb csapásokkal próbálkozott, de Jüra minden alkalommal egy hajszálnyival gyorsabb volt. Ez csak tovább fokozta Mirko dühét. Lihegve, összeszorított állkapoccsal támadott, egyre durvábban, egyre szélesebb mozdulatokkal.

A következő pillanatban már a lábát is bevetette. Egy erős rúgás csapódott Jürához. Ő megpróbálta felfogni, védekezni, de az rúgás túl erős volt. Oldalra repült, és a falnak csapódott. A fájdalom most élesen hasított a fejébe, a látása egy pillanatra elsötétült.

Közben Afar a földről kiabált Mirko felé, hogy hagyja abba. A hangja rekedt volt, alig kapott levegőt, de minden erejét összeszedte, hogy megszólaljon. Mirko azonban nem hallgatott rá. Jüra kénytelen volt visszaütni. Már negyedszer repült keresztül a szobán, amikor egy szekrény darabokra tört a háta mögött.

Felállt, összeszorította a fogát, majd nekifutott. A levegőbe ugrott, és egy hatalmas ütést mért Mirko állára. A csapástól a férfi megtántorodott, megszédült, de nem esett el. Jüra nem várt. Villámgyors sorozatot mért Mirko testére. Bordák, has, mellkas. A férfi megingott, térdei kissé behajlottak. Jüra ekkor célzott rúgást indított a lábára. A mozdulat pontos volt. Mirko elvesztette az egyensúlyát, és végül nagy csattanással a földre zuhant.