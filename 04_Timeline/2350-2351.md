## 2350 – Késő ősz és tél

Egy legendás hacker, **Emiko** felfedez egy graffitit a fiatalabb énjéről, **Jüra** stílusában. Jüra volt a forradalmár társa, aki három évvel korábban meghalt egy vasútállomási robbantásban. Egy hónapnyi sikertelen nyomozás után Emiko személyesen látogatja meg a helyszínt. Egy ragadozó megtámadja, de önvédelemből megöli, miközben egy ismeretlen alak figyeli felülről.

---

## 2351 – Tél

Emiko jelet kap egy régi rejtekhelyről, amelyet csak ő és Jüra ismertek. A nyomozás során groteszk kiborg szörnyek támadják meg, ám egy csuklyás alak megmenti: Jüra az, aki él, de alapjaiban megváltozott. Könnyes újraegyesülésük során Jüra feltárja az igazságot: egy titkos létesítmény kiborg szuperkatonává építette újjá. Teljesen szintetikus testet kapott, belső reaktort, emberfeletti képességeket, valamint egy folyamatosan aktív beültetett nyomkövetőt. A találkozást egy hacker-támadás szakítja félbe.

Hóviharban menekülnek, miközben érzelmileg újra egymásra hangolódnak. Jüra egy híradót néz az emberkereskedelemről — fagyasztott testekről szállítókonténerekben — és megfogadja, hogy „megtisztítja a várost”. Emiko és Jüra együtt dolgozni kezdenek: egy katonai minőségű harci drónt rendelnek egy csatornák alatti földalatti városból. Gigantikus kiborg szörnyek támadják meg őket, testükben **YMANATICS**-jelzésű alkatrészekkel, felfedve a vállalati összejátszást a konspiráció mögött.

Fejvadászok erednek a nyomukba, ami brutális összecsapáshoz vezet. Jüra majdnem meghal egy épületrobbanásban, de szintetikus testének köszönhetően túléli a harminc méteres zuhanást.

---

## 2351 – Tavasz

Jüra a szintetikus lét okozta öngyilkossági depresszióval küzd. **Anya**  — aki újjáépítette — **Z32** nevű gyógyszert ad neki, amely visszaadja a szintetikus test érzékelését. Miután Jüra bevallja félelmét az irányíthatatlan dühkitörésektől, ő és Emiko először mondják ki nyíltan egymás iránti szerelmüket.

Emiko tanúja lesz annak, hogy a **Maffia** elrabol egy családot, majd nyomozni kezd egy elhagyott gyárban. Ipari drónokat hekkel, hogy lemészárolja az elrablókat, ám valaki blokkolja a jelét, és egy katonai egység kivégzi a túlélőket. Emiko összeesik, miközben a képernyőn a „kapcsolat megszakadt” üzenet jelenik meg.

A **Mélyút** földalatti városában a szállítási útvonalakat koordinált hibrid rajok támadják. Jüra és **Afar** lemerészkednek a csatornákba, harcba bocsátkoznak a lényekkel, és alig menekülnek élve. Felkeresik **Mirko** — egy traumatizált, alkoholista volt katonai parancsnokot —, hogy szervezze meg Mélyút védelmét. Jüra együttérző szavai, miszerint az emberiesség választása a veszteségek ellenére is lehetséges, meggyőzik Mirkót. Ez jelzi az átmenetet a puszta túlélésből az aktív ellenállás felé a felszíni és földalatti lakosságot fenyegető rendszerszintű konspirációval szemben.

---

## 2351 – Tavasz vége

### Kiszolgáltatottság és újjáépülés

A **Black_Inca** fejvadász klán újra Jürára kezd vadászni. A múltbéli konfliktusok és a fejére kitűzött vérdíj miatt rendkívüli brutalitással lépnek fel. Mélyút helyzete stabilizálódik és erősödik. De bizonyos támadók információt szereznek Jüra helyzetéről és mikor visszatér a felszínre, akkor lecsapnak rá, amiben súlyosan megsebesül [leszakad a karja], de Emikónak sikerül elrejtenie Jüra nyomait és ezért megmenekül.

Visszatérnek Anya doktorhoz, aki újjáépíti és tovább fejleszti Jüra testét: finomítja a belső reaktort, javítja a reflexeket, és beépít egy idegi-jelerősítő rendszert, amely aktívan védi a támadások során, valamint finoman hangolja a hiperfókusz módot. A műtét alatt Anya és Jüra megvitatják a Z32 kompromisszumait: a szerrel az érzékelés extrém szintre kerül, de a fájdalom és a fizikai traumák is felerősödnek; nélküle Jüra ellenállóbb és brutálisabb, ám könnyen elveszíti érzelmi kontrollját, és pusztítóvá válik önmaga és mások számára.

Jürat hazaviszik Emikohoz.

Emiko elmondja hogy mas emberkereskedelmi szallitmanyt kapcsolt le, amig Mélyút épült, majd értesült, hogy több hekker fórumon is az általa kivitelezett rajtautsekrol beszelnek es hogy ez tobbeknek is pelda erteku, ezert teljesen fuggetlen hekkerek kezdik kovetni a peldajat. A rajtautesek ugyan ugy vegzodnek mint Emikóé, de aprobb reszletek kiderulnek: a kormany specialis alakulata az ami kiiktatja az érintetteket ha lebuknak es szinten a kormany altal felberelt Black_Inca hekkerek felugyelik a halozati oldalt, megnehezitve a bizoniytekok felszinre keruleset.

Emiko vett egy uj kabatot Jüranak es ebbol egy erzelmes beszelgetes szuletik a multjukrol kozosen, a celjaikrol a jovoben es arrol hogy most mik egymasnak es miert teszik azt amit tesznek.

[ Romantikus jelenetek ]

Másfél héttel később Mirko felhívja Jürát, és elmondja neki, hogy az általuk kialakított útvonal meglepően jól működik. Több útvonalat  is kialakítottak már, ezért újra nagy a kereskedelmi forgalom. Mélyút elkezdett élelmiszert felhalmozni. Közben megpróbálták kideríteni, hogy a hibrid szörnyeknek van-e fészkük vagy központi tartózkodási helyük, de a testükbe lőtt nyomkövetők gyakran elvesztették a jelet. Egyes esetekben elkerültek bizonyos városrészeket, máskor teljesen értelmetlen helyadatokat küldtek. Voltak azonban olyan területek, ahol a jel minden alkalommal megszakadt. Olyan volt, mintha ezeken a helyeken tudatosan zavarnák a jelet.

Jüra és Emiko elhatározzák, hogy utánajárnak a jelenség okának. A droid segítségével megközelítik az egyik ilyen területet, ahol hamarosan kiderül: az YMANATICS egy titkos laboratóriumot működtet ott, egy hatalmas épület belsejében. A létesítmény mélyen a föld alatt is folytatódik. A felszínen csupán egy Helixa-központnak tűnő torony látható, de ami a föld alatt zajlik, az mutatja meg a vállalat valódi arcát. Kiderül, hogy van egy speciális jelző, amivel távol lehet tartani a szörnyeket.

Kutatás közben bajba keverednek: szörnyekkel kell megküzdeniük, miközben egy – vagy több – rájuk vadászó hekker is próbálja őket elkapni. Nehéz harc árán végül sikerül elmenekülniük. A föld alatti járatokban bujkálva és bolyongva rábukkannak egy meglepően jó állapotban lévő, elhagyatott bunkerrendszerre jó mélyen a föld alatt, amely egy hatalmas acélajtóval lezárható. A létesítmény központjában egy nagyobb terem található, amelyet körben kisebb helyiségek vesznek körül. Miközben áthaladnak rajta, a hely képe mélyen bevésődik az emlékezetükbe, bár egyikük sem mondja ki hangosan.

Végül sikerül hazajutniuk, ahol összegzik az YMANATICS-ról megszerzett információkat, és világossá válik számukra, hogy sokkal kegyetlenebb dologba nyúltak bele, mint eredetileg gondolták.


=== ?


Emiko lakása kompromittálódik. Egy Black_Inca– vagy katonai – rajtaütés majdnem megöli. A felelős kiléte nem derül ki: mindössze egy robbanószerrel felszerelt drón csapódik a lakásába.

Jüra a nappali közepén áll, az ablakkal szemben. Emiko háttal van az ablaknak, körülbelül tíz méterre tőle. Arról beszélgetnek, hogy Emiko erősebb antennát szerelt fel a droidra. Jüra ekkor észrevesz egy furcsa, egy helyben lebegő drónt az ablak előtt. Az utca túloldalán van, messze az ablaktól. Amikor a drón hirtelen megindul feléjük, Jüra az üvegen keresztül tüzet nyit, de csak az egyik rotort találja el. A drón irányt veszít, az ablakpárkánynak csapódik, és ott felrobban.

Emiko súlyosan megsérül, elveszíti az eszméletét. A robbanásban minden nyomozati anyaga megsemmisül, köztük az YMANATICS ellen gyűjtött bizonyítékok is. Jüra utasítja a droidot, hogy hozza ki Emikót és védje meg. Ezután felhívja Anyát, és sürgős mentőegységet kér.

Az épület teteje nem alkalmas egy teljes méretű helikopter leszállására, ezért egy kétfős légi egységet küldenek. A jármű a levegőben marad, a mentők kötélen ereszkednek le, és stabilizálják Emiko kritikus sérüléseit, de elszállítani már nem tudják. Jüra könyörög Anyának, hogy küldjenek egy autót, és vigyék Emikót kórházba. Jüra a droidot a föld alá küldi, egy eldugott járatba. A gép elrejtőzik, készenléti állapotba lép.

Anya beleegyezik, de nem a titkos intézményébe szállíttatja, hanem egy másik, nyíltan működő kórházába. Nem bízik Emikóban: veszélyes hekkernek tartja, és nem hajlandó kockáztatni a rejtett részleg biztonságát.

Amint megérkeznek, a kórházat hekkertámadás éri. A rendszerek leállnak, az ellátás összeomlik, többen meghalnak, és Emikót sem tudják kezelni. Jüra próbálja elérni Anyát, de a kommunikáció megszakad, a jelet zavarják.

Jüra visszamegy az autóhoz, és hazudik a sofőrnek az úti célról. Mivel a sofőr sem éri el Anyát, a nyomás alatt végül beleegyezik, és a Kápolnába viszi őket.

Anya és Jüra hevesen vitatkoznak Anya fenntartásai miatt, de néhány nap alatt, miközben Emiko gyógyul és magához tér, Anya véleménye lassan megváltozik. Amikor Emiko már képes lábra állni, fuvart kapnak vissza a városba, és azonnal Mélyút felé indulnak. Nem túl mélyen haladnak a föld alatt, amíg el nem érik a legközelebbi védett vonalat, amely továbbviszi őket.

Épphogy egyben megérkeznek, maguk mögött hagyva a felépített konspirációs falat, az adatbázisokat és a biztonság illúzióját. A támadás végleg összetöri Emiko „biztonságos otthonról” alkotott képét: a felszínen többé nincs menedék. Az adatokat később csak részben tudja visszaszerezni a titkos backup szervereiről.

**Végállapot:** Mindkét főszereplő kiszolgáltatott, sebesült és paranoiás. Otthonaikat elvesztették.

---

## 2351 – Kora nyár

### Földalatti áttelepülés

Emiko és Jüra megbeszélik, hogy kell egy új hely nekik. Eszükbe jut az a bunker, amit találtak, és megkezdik az új bunker-szerverszobájának építését a föld alatt. A több hetes projekt súlyos technikai és mentális kihívásokkal jár:

- Emiko droidokat lop távvezérléssel a felszínről, amik kevesbe okoznának feltűnést
	
- Afarhoz rendeli őket és fizet neki, hogy páncélozza fel mindegyiket, valamint fejlesszen rajtuk. Pontos utasításokat ad, hogy mire van szüksége. A saját droidját is otthagyja, hogy Afarnak segítsen a munkában, ezzel is tréningezve a droid szoftverét
	
- A kesz droidok visszasetalnak a Emiko bunkerebe es elkezdenek munkálkodni. Berendezéseket hoznak Mélyútról, bútorokat a felszínről stb...
	
- Kialakítják a hűtési rendszereket, energiaellátást alakitanak ki és észlelés elleni védelmet építenek
    
- Emiko klausztrofóbiával küzd, a napfény hiányától élve eltemetve érzi magát.

Megkezdődnek az Umbra Collective első, ügyetlen toborzási kísérletei, bizalmatlanság és óvatosság közepette. Bevetik Null-t, aki karizmatikus, kiber-messiásként hat, bár ezt a szerepet hivatalosan sosem vállalja fel — mások aggatják rá. Erre egy AI-t istenítő szekta is felfigyel. Mirko mellette áll ezért az emberek nem utasítják el teljesen.

Jüra kísérletezni kezd a Z32 harci alkalmazásával. Egy kritikus küldetés során beveszi, hogy érzelmileg stabil tudjon lenni. A küldetés során életveszélyes állapotba kerül – a fokozott fájdalom miatt cselekvésképtelenné válik – , de Emiko gyors beavatkozása lehetővé teszi a menekülést. **Taktikai hiba.** A tanulság világos: a Z32 közvetlen harcban **gyengeség**, lopakodáshoz viszont hasznos.

---

## 2351 – Késő nyár

### A konspiráció feltérképezése és a DarkNode OS születése

Emiko szerverszobája eléri teljes potenciálját, bár a Mélyúttal való viszonya továbbra is labilis. Új bázisáról átfogó adatelemzést végez, feltárva a teljes konspirációs térképet: a Maffia, a YMANATICS és a kormány összefonódását. Minden útvonal, szállítmány és emberi erőforrás a rendszer része.

Felfedezéseiket bemutatják Mirkónak és több kulcsfontosságú földalatti vezetőnek. Döntés születik: nem elég védekezni — aktívan ellen kell állni.

Emiko létrehozza a **DarkNode OS**-t, egy egységes, titkosított operációs rendszert az ellenállás számára. Ez képezi az **UmbraNet** alapját: egy decentralizált hacker-hálózatot, amely biztonságos kommunikációt, adatmegosztást és összehangolt akciókat tesz lehetővé anélkül, hogy központi ponton nyomon követhető lenne.

Egy Black_Inca támadás megszakít egy kritikus Umbra-találkozót. Több új toborzó meghal.  
**Következmény:** az Umbra tagjai védelmet követelnek további elköteleződés előtt. Rádöbbennek: a túléléshez szervezettségre és fegyveres védelemre van szükség.

---

## 2351 – Ősz

### Az Umbra Collective formálódása

Az Umbra Collective valódi formát ölt: földalatti városok, hacker-cellák és disszidensek csatlakoznak. A DarkNode és az UmbraNet gyorsan terjed, létrehozva a decentralizált ellenállási hálózatot.

Jüra és Emiko „bizonyító műveleteket” hajtanak végre:

- emberkereskedelmi szállítmányokat fognak el, áldozatokat mentenek, hírszerzést szereznek;
    
- YMANATICS-laborokat szabotálnak, adatokat lopnak a hibridgyártásról.
    

Minden siker újabb toborzókat vonz, ugyanakkor egyre nagyobb figyelmet is.

A Z32 nélküli Jüra személyisége észrevehetően hidegebbé válik. Emiko aggódik: mintha két különböző ember létezne. A harci Jüra hideg, számító és még szövetségesek számára is félelmetes. A pihenő Jüra meleg, érzékeny és szeretetteljes.

A Black_Inca alkalmazkodik, tanul, fejlődik — minden alkalommal közelebb kerülnek. Már nem egyszerű fenyegetést jelentenek.

---

## 2351 – Késő ősz

### Az első veszteségek

Az Umbra első nagy, koordinált művelete során szimultán csapásokat mérnek a Maffia ellátási láncaira. A művelet részben sikeres, de súlyos árat fizetnek: embereket veszítenek, köztük valakit, aki közel állt hozzájuk [még nem tisztázott].

**Érzelmi fordulópont:** a forradalom vérrel válik valódivá. A döntéseknek súlya van.

A kormányzati és vállalati válasz fokozódik: nő a megfigyelés, razziák indulnak. Az Umbra már nem láthatatlan.

Emiko az adatokban valami különösen nyugtalanítót fedez fel — [rejtve marad a 2. könyvre].

Anya figyelmezteti Jürát: a folyamatos sérülések egyre több szintetikus cserét igényelnek.  
„A sok beavatkozás megváltoztatja a neurális identitásodat. Túl fogod élni… de egyre távolabb kerülsz önmagadtól.”  
A figyelmeztetés egzisztenciális rettegést vet fel, anélkül hogy Anya ellenségessé válna.

---

## 2351 – Tél

### Győzelem és árulás

Az Umbra már **ismert entitás**: pletykák terjednek a földalatti csatornákon. Nem csupán a túlélésért küzdenek — **ellenállási mozgalommá** válnak.

Több kisebb akciót hajtanak végre a Maffia és a YMANATICS ellen: erőforrásokat foglalnak le, emberkereskedelmi láncokat bénítanak meg, és bizonyítékokat szivárogtatnak ki hacker-csatornákon keresztül.

A Black_Inca elindítja végső, legösszetettebb támadását:

- több helyszínen egyszerre csapnak le;
    
- ismerik az Umbra struktúráját — valaki információt szivárogtatott;
    
- célpontjaik a kisebb, kevésbé képzett hacker-cellák.
    

A győzelem pirruszi:

- túlélik, és számos Black_Inca operatívot megölnek;
    
- ugyanakkor fiatal, tapasztalatlan hackerek és teljes cellák semmisülnek meg;
      
- azok a fiatalok, akik hősként tekintettek Emikóra (Izanamira), halottak;
    
- több Umbra-cella exponálódik vagy eltűnik;
    
- egyértelművé válik: **áruló van közöttük**.
    

Ez vezet Jüra és Emiko első komoly konfliktusához: a Z32-függőségről, az Umbra jövőjéről, és arról, vajon azzá válnak-e, ami ellen harcolnak.

---

## 2351 vége

### Intim, sebesült lezárás

Az utolsó jelenet a szerverszobában játszódik:

- Emiko és Jüra egyedül, sebesülten, rejtőzve;
    
- villogó képernyők szétszórt Umbra-cellákat mutatnak, ahogy újraszerveződnek;
    
- túléltek még egy évet, de az ár mindkettőjükön látszik;
    
- Jüra Z32 nélkül van — érzelmileg távoli, de fizikailag védi Emikót;
    
- Emiko kimerült, kiégett, mégis megszállottan keresi az árulót;
    
- tucatnyi képernyő, több száz ember sorsa függ tőlük.
    

**Rövid fizikai kapcsolat:**  
Emiko megérinti Jüra arcát.  
– „Ott vagy bent?”  
– „Mindig. Csak… némítva.”

Emiko: „Építettünk valamit. Nem tudom, ez volt-e a szándékunk.”  
Jüra: „Számít? Most már nem állhatunk meg.”

**Zárósor:**  
„Az első dominó januárban dőlt el. Decemberre húszat döntöttek ki. Csak még nem vették észre — ők maguk is dominók voltak.”

**Vágás feketére** Emiko képernyőjén:  
**„ISMERETLEN BEHATOLÁS ÉSZLELVE”**

---

### Összefoglaló

Az év végére Emiko és Jüra — az Umbra Collective és az UmbraNet vezetői — szilárdan megalapozták a forradalmi infrastruktúrát. A földalatti városok, a DarkNode-on futó hacker-hálózatok és a lázadó frakciók felkészülnek a felszíni és vállalati hatalmakkal való későbbi összecsapásra. Győzelmeket arattak, de súlyos áldozatokat hoztak. Van egy árulójuk. És a konspiráció nagyobb, mint hitték.

A szindikátus túlélő csoportból stratégiailag szervezett ellenállássá vált — ötvözve a kiborg-technológiát, az információs háborút és a forradalmi taktikákat — miközben saját sikerük miatt maguk is első számú célponttá lettek.
